[
  {
    "verse": "vairāgyaṃ ca kathaṃ prāptam etad brūhi mama prabho\nmuktim icchasi cet tāta viṣayān viṣavat tyaja",
    "index": "1.1"
  },
  {
    "verse": "kṣamārjavadayātoṣasatyaṃ pīyūṣavad bhaja\nna pṛthvī na jalaṃ nāgnir na vāyur dyaur na vā bhavān",
    "index": "1.2"
  },
  {
    "verse": "eṣāṃ sākṣiṇam ātmānaṃ cidrūpaṃ viddhi muktaye\nyadi dehaṃ pṛthak kṛtya citi viśrāmya tiṣṭhasi",
    "index": "1.3"
  },
  {
    "verse": "adhunaiva sukhī śānto bandhamukto bhaviṣyasi\nna tvaṃ viprādiko varṇo nāśramī nākṣagocaraḥ",
    "index": "1.4"
  },
  {
    "verse": "asaṅgo 'si nirākāro viśvasākṣī sukhī bhava\ndharmādharmau sukhaṃ duḥkhaṃ mānasāni na te vibho",
    "index": "1.5"
  },
  {
    "verse": "na kartāsi na bhoktāsi mukta evāsi sarvadā\neko draṣṭāsi sarvasya muktaprāyo 'si sarvadā",
    "index": "1.6"
  },
  {
    "verse": "ayam eva hi te bandho draṣṭāraṃ paśyasītaram\nahaṃ kartety ahaṃmānamahākṛṣṇāhidaṃśitaḥ",
    "index": "1.7"
  },
  {
    "verse": "nāhaṃ karteti viśvāsāmṛtaṃ pītvā sukhī bhava\neko viśuddhabodho 'ham iti niścayavahninā",
    "index": "1.8"
  },
  {
    "verse": "prajvālyājñānagahanaṃ vītasokaḥ sukhī bhava\nyatra viśvam idaṃ bhāti kalpitaṃ rajjusarpavat",
    "index": "1.9"
  },
  {
    "verse": "ānandaparamānandaḥ sa bodhas tvaṃ sukhaṃ cara\nmuktābhimānī mukto hi baddho baddhābhimāny api",
    "index": "1.10"
  },
  {
    "verse": "kiṃ vadantīha satye 'yaṃ yā matiḥ sā gatir bhavet\nātmā sākṣī vibhuḥ pūrṇa eko muktaś cid akriyaḥ",
    "index": "1.11"
  },
  {
    "verse": "asaṅgo nispṛhaḥ śānto bhramāt saṃsāravān iva\nkūṭasthaṃ bodham advaitam ātmānaṃ paribhāvaya",
    "index": "1.12"
  },
  {
    "verse": "ābhāso 'haṃ bhramaṃ muktvā bhāvaṃ bāhyam athāntaraṃ\ndehābhimānapāśena ciraṃ baddho 'si putraka",
    "index": "1.13"
  },
  {
    "verse": "bodho 'haṃ jñānakhaḍgena tan niṣkṛtya sukhī bhava\nniḥsaṅgo niṣkriyo 'si tvaṃ svaprakāśo nirañjanaḥ",
    "index": "1.14"
  },
  {
    "verse": "ayam eva hi te bandhaḥ samādhim anutiṣṭhasi\ntvayā vyāptam idaṃ viśvaṃ tvayi protaṃ yathārthataḥ",
    "index": "1.15"
  },
  {
    "verse": "śudddhabuddhasvarūpas tvaṃ, mā gamaḥ kṣudracittatām\nnirapekṣo nirvikāro nirbharaḥ śītalāśayaḥ",
    "index": "1.16"
  },
  {
    "verse": "agādhabuddhir akṣubdho bhava cinmātravāsanaḥ\nsākāram anṛtaṃ viddhi nirākāraṃ tu niścalam",
    "index": "1.17"
  },
  {
    "verse": "etattattvopadeśena na punarbhavasambhavaḥ\nyathaivādarśam adhyasthe rūpe 'ntaḥ paritas tu saḥ",
    "index": "1.18"
  },
  {
    "verse": "tathaivāsmin śarīre 'ntaḥ paritaḥ parameśvaraḥ\nekaṃ sarvagataṃ vyoma bahir antar yathā ghaṭe",
    "index": "1.19"
  },
  {
    "verse": "nityaṃ nirantaraṃ brahma sarvabhūtagaṇe tathā\naho nirañjanaḥ śānto bodho 'haṃ prakṛteḥ paraḥ",
    "index": "1.20"
  },
  {
    "verse": "etāvantam ahaṃ kālaṃ mohenaiva viḍambitaḥ\nyathā prakāśayāmy eko deham enaṃ tathā jagat",
    "index": "2.1"
  },
  {
    "verse": "ato mama jagat sarvam athavā na ca kiṃcana\nsaśarīram aho viśvaṃ parityajya mayādhunā",
    "index": "2.2"
  },
  {
    "verse": "kutaścit kauśalād eva paramātmā vilokyate\nyathā na toyato bhinnās taraṅgāḥ phenabudbudāḥ",
    "index": "2.3"
  },
  {
    "verse": "ātmano na tathā bhinnaṃ viśvam ātmavinirgatam\ntantumātro bhaved eva paṭo yadvad vicāritaḥ",
    "index": "2.4"
  },
  {
    "verse": "ātmatanmatram evedaṃ tadvad viśvaṃ vicāritam\nyathaivekṣurase kḷptā tena vyāptaiva śarkarā",
    "index": "2.5"
  },
  {
    "verse": "tathā viśvaṃ mayi kḷptaṃ mayā vyāptaṃ nirantaram\nātmājñānāj jagad bhāti ātmajñānān na bhāsate",
    "index": "2.6"
  },
  {
    "verse": "rajjvajñānād ahir bhāti tajjñānād bhāsate na hi\nprakāśo me nijaṃ rūpaṃ nātirikto 'smy ahaṃ tataḥ",
    "index": "2.7"
  },
  {
    "verse": "yadā prakāśate viśvaṃ tadāham bhāsa eva hi\naho vikalpitaṃ viśvam ajñānān mayi bhāsate",
    "index": "2.8"
  },
  {
    "verse": "rūpyaṃ śuktau phaṇī rajjau vāri sūryakare yathā\nmatto vinirgataṃ viśvaṃ mayy eva layam eṣyati",
    "index": "2.9"
  },
  {
    "verse": "mṛdi kumbho jale vīciḥ kanake kaṭakaṃ yathā\naho ahaṃ namo mahyaṃ, vināśo yasya nāsti me",
    "index": "2.10"
  },
  {
    "verse": "brahmādistambaparyantaṃ jagannāśe 'pi tiṣṭhataḥ\naho ahaṃ namo mahyaṃ eko 'haṃ dehavān api",
    "index": "2.11"
  },
  {
    "verse": "kvacin na gantā nāgantā vyāpya viśvam avasthitaḥ\naho ahaṃ namo mahyaṃ dakṣo nāstīha matsamaḥ",
    "index": "2.12"
  },
  {
    "verse": "asaṃspṛśya śarīreṇa yena viśvaṃ ciraṃ dhṛtam\naho ahaṃ namo mahyaṃ yasya me nāsti kiṃcana",
    "index": "2.13"
  },
  {
    "verse": "athavā yasya me sarvaṃ yad vāṅmanasagocaram\njñānaṃ jñeyaṃ tathā jñātā tritayaṃ nāsti vāstavam",
    "index": "2.14"
  },
  {
    "verse": "ajñānād bhāti yatredaṃ so 'ham asmi nirañjanaḥ\ndvaitamūlam aho duḥkhaṃ nānyat tasyāsti bheṣajam",
    "index": "2.15"
  },
  {
    "verse": "dṛśyam etan mṛṣā sarvaṃ eko 'haṃ cidraso 'malaḥ\nbodhamātro 'ham ajñānād upadhiḥ kalpito mayā",
    "index": "2.16"
  },
  {
    "verse": "evaṃ vimṛśato nityaṃ nirvikalpe sthitir mama\nna me bandho 'sti mokṣo vā bhrāntiḥ śāntā nirāśrayā",
    "index": "2.17"
  },
  {
    "verse": "aho mayi sthitaṃ viśvaṃ vastuto na mayi sthitam\nsaśarīram idaṃ viśvaṃ na kiṃcid iti niścitam",
    "index": "2.18"
  },
  {
    "verse": "śuddhacinmātra ātmā ca tat kasmin kalpanādhunā\nśarīraṃ svarganarakau bandhamokṣau bhayaṃ tathā",
    "index": "2.19"
  },
  {
    "verse": "kalpanāmātram evaitat kiṃ me kāryaṃ cidātmanaḥ\naho janasamūhe 'pi na dvaitaṃ paśyato mama",
    "index": "2.20"
  },
  {
    "verse": "araṇyam iva saṃvṛttaṃ kva ratiṃ karavāṇy aham\nnāham deho na me deho jīvo nāham, ahaṃ hi cit",
    "index": "2.21"
  },
  {
    "verse": "ayam eva hi me bandha āsīt yā jīvite spṛhā\naho bhuvanakallolair vicitrair drāk samutthitam",
    "index": "2.22"
  },
  {
    "verse": "mayy anantamahāmbhodhau cittavāte samudyate\nmayy anantamahāmbhodhau cittavāte praśāmyati",
    "index": "2.23"
  },
  {
    "verse": "abhāgyāj jīvavaṇijo jagat poto vinaśvaraḥ\nmayy anantamahāmbhodhav āścaryaṃ jīvavīcayaḥ",
    "index": "2.24"
  },
  {
    "verse": "udyanti ghnanti khelanti praviśanti svabhāvataḥ\navināśinam ātmānam ekaṃ vijñāya tattvataḥ",
    "index": "2.25"
  },
  {
    "verse": "tavātmajñasya dhīrasya katham arthārjane ratiḥ\nātmājñānād aho prītir viṣayabhramagocare",
    "index": "3.1"
  },
  {
    "verse": "śukter ajñānato lobho yathā rajatavibhrame\nviśvaṃ sphurati yatredaṃ taraṅgā iva sāgare",
    "index": "3.2"
  },
  {
    "verse": "so 'ham asmīti vijñāya, kiṃ dīna iva dhāvasi\nśrutvāpi śuddhacaitanyam ātmānam atisundaram",
    "index": "3.3"
  },
  {
    "verse": "upasthetyantasaṃsakto mālinyam adhigacchati\nsarvabhūteṣu cātmānaṃ sarvabhūtāni cātmani",
    "index": "3.4"
  },
  {
    "verse": "muner jānata āścaryaṃ mamatvam anuvartate\nāsthitaḥ paramādvaitaṃ mokṣārthe 'pi vyavasthitaḥ",
    "index": "3.5"
  },
  {
    "verse": "āścaryaṃ kāmavaśago vikalaḥ keliśikṣayā\nudbhūtaṃ jñānadurmitram avadhāryātidurbalaḥ",
    "index": "3.6"
  },
  {
    "verse": "āścaryaṃ kāmam ākāṅkṣet kālam antam anuśritaḥ\nihāmutra viraktasya nityānityavivekinaḥ",
    "index": "3.7"
  },
  {
    "verse": "āścaryaṃ mokṣakāmasya mokṣād eva vibhīṣikā\ndhīras tu bhojyamāno 'pi pīḍyamāno 'pi sarvadā",
    "index": "3.8"
  },
  {
    "verse": "ātmānaṃ kevalaṃ paśyan na tuṣyati na kupyati\nceṣṭamānaṃ śarīraṃ svaṃ paśyaty anyaśarīravat",
    "index": "3.9"
  },
  {
    "verse": "saṃstave cāpi nindāyāṃ kathaṃ kṣubhyet mahāśayaḥ\nmāyāmātram idaṃ viśvaṃ paśyan vigatakautukaḥ",
    "index": "3.10"
  },
  {
    "verse": "api sannihite mṛtyau kathaṃ trasyati dhīradhīḥ\nniḥspṛhaṃ mānasaṃ yasya nairāśye 'pi mahātmanaḥ",
    "index": "3.11"
  },
  {
    "verse": "tasyātmajñānatṛptasya tulanā kena jāyate\nsvabhāvād eva jānāno dṛśyam etan na kiṃcana",
    "index": "3.12"
  },
  {
    "verse": "idaṃ grāhyam idaṃ tyājyaṃ sa kiṃ paśyati dhīradhīḥ\nantastyaktakaṣāyasya nirdvandvasya nirāśiṣaḥ",
    "index": "3.13"
  },
  {
    "verse": "yadṛcchayāgato bhogo na duḥkhāya na tuṣṭaye\nhantātmajñasya dhīrasya khelato bhogalīlayā",
    "index": "3.14"
  },
  {
    "verse": "na hi saṃsāravāhīkair mūḍaiḥ saha samānatā\nyat padaṃ prepsavo dīnāḥ śakrādyāḥ sarvadevatāḥ",
    "index": "4.1"
  },
  {
    "verse": "aho tatra sthito yogī na harṣam upagacchati\ntajjñasya puṇyapāpābhyāṃ sparśo hy antar na jāyate",
    "index": "4.2"
  },
  {
    "verse": "na hy ākāśasya dhūmena dṛśyamānāpi saṅgati\nātmaivedaṃ jagat sarvaṃ jñātaṃ yena mahātmanā",
    "index": "4.3"
  },
  {
    "verse": "yadṛcchayā varttamānaṃ taṃ niṣeddhuṃ kṣameta kaḥ\nābrahmastambaparyante bhūtagrāme caturvidhe",
    "index": "4.4"
  },
  {
    "verse": "vijñasyaiva hi sāmarthyam icchānicchāvivarjane\nātmānam advayaṃ kaścij jānāti jagad īśvaraṃ",
    "index": "4.5"
  },
  {
    "verse": "yad vetti tat sa kurute na bhayaṃ tasya kutracit\nna te saṅgo 'sti kenāpi kiṃ śuddhas tyaktum icchasi",
    "index": "4.6"
  },
  {
    "verse": "saṅghātavilayaṃ kurvann evam eva layaṃ vraja\nudeti bhavato viśvaṃ vāridher iva budbudaḥ",
    "index": "5.1"
  },
  {
    "verse": "iti jñatvaikam ātmānam evam eva layaṃ vraja\npratyakṣam apy avastutvād viśvaṃ nāsty amale tvayi",
    "index": "5.2"
  },
  {
    "verse": "rajjusarpa iva vyaktam evam eva layaṃ vraja\nsamaduḥkhasukhaḥ pūrṇa āśānairāśyayoḥ samaḥ",
    "index": "5.3"
  },
  {
    "verse": "samajīvitamṛtyuḥ sann evam eva layaṃ vraja\nākāśavad ananto 'haṃ ghaṭavat prakṛtaṃ jagat",
    "index": "5.4"
  },
  {
    "verse": "iti jñānaṃ tathaitasya na tyāgo na graho layaḥ\nmahodadhir ivāhaṃ sa prapañco vīcisaṃnibhaḥ",
    "index": "6.1"
  },
  {
    "verse": "iti jñānaṃ tathaitasya na tyāgo na graho layaḥ\nahaṃ sa śuktisaṅkāśo rūpyavad viśvakalpanā",
    "index": "6.2"
  },
  {
    "verse": "iti jñānaṃ tathaitasya na tyāgo na graho layaḥ\nahaṃ vā sarvabhūteṣu sarvabhūtāny atho mayi",
    "index": "6.3"
  },
  {
    "verse": "iti jñānaṃ tathaitasya na tyāgo na graho layaḥ\nmayy anantamahāmbhodhau viśvapota itastataḥ",
    "index": "6.4"
  },
  {
    "verse": "bhramati svāntavātena na mamāsty asahiṣṇutā\nmayy anantamahāmbhodhau jagadvīciḥ svabhāvataḥ",
    "index": "7.1"
  },
  {
    "verse": "udetu vastam āyātu na me vṛddhir na ca kṣatiḥ\nmayy anantamahāmbhodhau viśvaṃ nāma vikalpanā",
    "index": "7.2"
  },
  {
    "verse": "atiśānto nirākāra etad evāham āsthitaḥ\nnātmā bhāveṣu no bhāvas tatrānante niranjane",
    "index": "7.3"
  },
  {
    "verse": "ity asakto 'spṛhaḥ śānta etad evāham āstitaḥ\naho cinmātram evāham indrajālopamaṃ jagat",
    "index": "7.4"
  },
  {
    "verse": "ato mama kathaṃ kutra heyopādeyakalpanā\ntadā bandho yadā cittaṃ kiṃcid vāñchati ṣocati",
    "index": "7.5"
  },
  {
    "verse": "kiṃcin muñcati gṛhṇāti kiṃcid dhṛṣyati kupyati\ntadā muktir yadā cittaṃ na vāñchati na śocati",
    "index": "8.1"
  },
  {
    "verse": "na muñcati na gṛhṇāti na hṛṣyati na kupyati\ntadā bandho yadā cittaṃ saktaṃ kāsv api dṛṣṭiṣu",
    "index": "8.2"
  },
  {
    "verse": "tadā mokṣo yadā cittam asaktaṃ sarvadṛṣṭiṣu\nyadā nāhaṃ tadā mokṣo yadāhaṃ bandhanaṃ tadā",
    "index": "8.3"
  },
  {
    "verse": "matveti helayā kiṃcit mā gṛhāṇa vimuñca mā\nkṛtākṛte ca dvandvāni kadā śāntāni kasya vā",
    "index": "8.4"
  },
  {
    "verse": "evaṃ jñātveha nirvedād bhava tyāgaparo 'vratī\nkasyāpi tāta dhanyasya lokaceṣṭāvalokanāt",
    "index": "9.1"
  },
  {
    "verse": "jīvitecchā bubhukṣā ca bubhutsopaśamaḥ gatāḥ\nanityaṃ sarvam evedaṃ tāpatritayadūṣitam",
    "index": "9.2"
  },
  {
    "verse": "asāraṃ ninditaṃ heyam iti niścitya śāmyati\nko 'sau kālo vayaḥ kiṃ vā yatra dvandvāni no nṛṇām",
    "index": "9.3"
  },
  {
    "verse": "tāny upekṣya yathāprāptavartī siddhim avāpnuyāt\nnānā mataṃ maharṣīṣāṃ sādhūnāṃ yogināṃ tathā",
    "index": "9.4"
  },
  {
    "verse": "dṛṣṭvā nirvedam āpannaḥ ko na śāmyati mānavaḥ\nkṛtvā mūrtiparijñānaṃ caitanyasya na kiṃ guruḥ",
    "index": "9.5"
  },
  {
    "verse": "nirvedasamatāyuktyā yas tārayati saṃsṛteḥ\npaśya bhūtavikārāṃs tvaṃ bhūtamātrān yathārthataḥ",
    "index": "9.6"
  },
  {
    "verse": "tatkṣaṇād bandhanirmuktaḥ svarūpastho bhaviṣyasi\nvāsanā eva saṃsāra iti sarvā vimuñca tāḥ",
    "index": "9.7"
  },
  {
    "verse": "tattyāgo vāsanātyāgāt sthitir adya yathā tathā\nvihāya vairiṇaṃ kāmam arthaṃ cānarthasaṅkulam",
    "index": "9.8"
  },
  {
    "verse": "dharmam apy etayor hetuṃ sarvatrānādaraṃ kuru\nsvapnendrajālavat paśya dināni trīṇi pañca vā",
    "index": "10.1"
  },
  {
    "verse": "mitrakṣetradhanāgāradāradāyādisampadaḥ\nyatra yatra bhavet tṛṣṇā, saṃsāraṃ viddhi tatra vai",
    "index": "10.2"
  },
  {
    "verse": "prauḍhavairāgyam āśritya vītatṛṣṇaḥ sukhī bhava\ntṛṣṇāmātrātmako bandhas, tannāśo mokṣa ucyate",
    "index": "10.3"
  },
  {
    "verse": "bhavāsaṃsaktimātreṇa prāptituṣṭir muhurmuhuḥ\ntvam ekaś cetanaḥ śuddho jaḍaṃ viśvam asat tathā",
    "index": "10.4"
  },
  {
    "verse": "avidyāpi na kiṃcit sā kā bubhutsā tathāpi te\nrājyaṃ sutāḥ kalatrāṇi śarīrāṇi sukhāni ca",
    "index": "10.5"
  },
  {
    "verse": "saṃsaktasyāpi naṣṭāni tava janmani janmani\nalam arthena kāmena sukṛtenāpi karmaṇā",
    "index": "10.6"
  },
  {
    "verse": "ebhyaḥ saṃsārakāntāre na viśrāntam abhūn manaḥ\nkṛtaṃ na kati janmāni kāyena manasā girā",
    "index": "10.7"
  },
  {
    "verse": "duḥkham āyāsadaṃ karma tad adyāpy uparamyatām\nbhāvābhāvavikāraś ca svabhāvād iti niścayī",
    "index": "10.8"
  },
  {
    "verse": "nirvikāro gatakleśaḥ sukhenaivopaśāmyati\nīśvaraḥ sarvanirmātā nehānya iti niścayī",
    "index": "11.1"
  },
  {
    "verse": "antargalitasarvāśaḥ śāntaḥ kvāpi na sajjate\nāpadaḥ sampadaḥ kāle daivād eveti niścayī",
    "index": "11.2"
  },
  {
    "verse": "tṛptaḥ svasthendriyo nityaṃ na vāñchati na śocati\nsukhaduḥkhe janmamṛtyū daivād eveti niścayī",
    "index": "11.3"
  },
  {
    "verse": "sādhyādarśī nirāyāsaḥ kurvann api na lipyate\ncintayā jāyate duḥkhaṃ nānyatheheti niścayī",
    "index": "11.4"
  },
  {
    "verse": "tayā hīnaḥ sukhī śāntaḥ sarvatra galitaspṛhaḥ\nnāhaṃ deho na me deho bodho 'ham iti niścayī",
    "index": "11.5"
  },
  {
    "verse": "kaivalyam iva saṃprāpto na smaraty akṛtaṃ kṛtam\nābrahmastambaparyantam aham eveti niścayī",
    "index": "11.6"
  },
  {
    "verse": "nirvikalpaḥ śuciḥ śāntaḥ prāptāprāptavinirvṛtaḥ\nnānāścaryam idaṃ viśvaṃ na kiṃcid iti niścayī",
    "index": "11.7"
  },
  {
    "verse": "nirvāsanaḥ sphūrtimātro na kiṃcid iva śāmyati\nkāyakṛtyāsahaḥ pūrvaṃ tato vāgvistarāsahaḥ",
    "index": "11.8"
  },
  {
    "verse": "atha cintāsahas tasmād evam evāham āsthitaḥ\nprītyabhāvena śabdāder adṛśyatvena cātmanaḥ",
    "index": "12.1"
  },
  {
    "verse": "vikṣepaikāgrahṛdaya evam evāhaṃ āsthitaḥ\nsamādhyāsādivikṣiptau vyavahāraḥ samādhaye",
    "index": "12.2"
  },
  {
    "verse": "evaṃ vilokya niyamam evam evāham āsthitaḥ\nheyopādeyavirahād evaṃ harṣaviṣādayoḥ",
    "index": "12.3"
  },
  {
    "verse": "abhāvād adya he brahmann evam evāham āsthitaḥ\nāśramānāśramaṃ dhyānaṃ cittasvīkṛtavarjanam",
    "index": "12.4"
  },
  {
    "verse": "vikalpaṃ mama vīkṣyaitair evam evāham āsthitaḥ\nkarmānuṣṭhānam ajñānād yathaivoparamas tathā",
    "index": "12.5"
  },
  {
    "verse": "buddhvā saṃyag idaṃ tattvam evam evāham āsthitaḥ\nacintyaṃ cintyamāno 'pi cintārūpaṃ bhajaty asau",
    "index": "12.6"
  },
  {
    "verse": "tyaktvā tadbhāvanaṃ tasmād evam evāham āsthitaḥ\nevam eva kṛtaṃ yena sa kṛtārtho bhaved asau",
    "index": "12.7"
  },
  {
    "verse": "evam eva svabhāvo yaḥ sa kṛtārtho bhaved asau\nakiṃcanabhavaṃ svāsthyaṃ kaupīnatve 'pi durlabham",
    "index": "12.8"
  },
  {
    "verse": "tyāgādāne vihāyāsmād aham āse yathāsukham\nkutrāpi khedaḥ kāyasya, jihvā kutrāpi khidyate",
    "index": "13.1"
  },
  {
    "verse": "manaḥ kutrāpi tat tyaktvā puruṣārthe sthitaḥ sukham\nkṛtaṃ kim api naiva syād iti sañcintya tattvataḥ",
    "index": "13.2"
  },
  {
    "verse": "yadā yat kartum āyāti tat kṛtvāse yathāsukham\nkarmanaiṣkarmyanirbandhabhāvā dehasthayoginaḥ",
    "index": "13.3"
  },
  {
    "verse": "saṃyogāyogavirahād aham āse yathāsukham\narthānarthau na me sthityā gatyā na śayanena vā",
    "index": "13.4"
  },
  {
    "verse": "tiṣṭhan gacchan svapan tasmād aham āse yathāsukham\nsvapato nāsti me hāniḥ siddhir yatnavato na vā",
    "index": "13.5"
  },
  {
    "verse": "nāśollāsau vihāyāsmād aham āse yathāsukham\nsukhādirūpā niyamaṃ bhāveṣv ālokya bhūriśaḥ",
    "index": "13.6"
  },
  {
    "verse": "śubhāśubhe vihāyāsmād aham āse yathāsukham\nprakṛtyā śūnyacitto yaḥ pramādād bhāvabhāvanaḥ",
    "index": "13.7"
  },
  {
    "verse": "nidrito bodhita iva kṣīṇasaṃsmaraṇo hi saḥ\nkva dhanāni kva mitrāṇi kva me viṣayadasyavaḥ",
    "index": "14.1"
  },
  {
    "verse": "kva śāstraṃ kva ca vijñānaṃ yadā me galitā spṛhā\nvijñāte sākṣipuruṣe paramātmani ceśvare",
    "index": "14.2"
  },
  {
    "verse": "nairāśye bandhamokṣe ca na cintā muktaye mama\nantarvikalpaśūnyasya bahiḥ svacchandacāriṇaḥ",
    "index": "14.3"
  },
  {
    "verse": "bhrāntasyeva daśās tās tās tādṛśā eva jānate\nyathātathopadeśena kṛtārthaḥ sattvabuddhimān",
    "index": "14.4"
  },
  {
    "verse": "ājīvam api jijñāsuḥ paras tatra vimuhyati\nmokṣo viṣayavairasyaṃ bandho vaiṣayiko rasaḥ",
    "index": "15.1"
  },
  {
    "verse": "etāvad eva vijñānaṃ yathecchasi tathā kuru\nvāgmiprājñamahodyogaṃ janaṃ mūkajaḍālasam",
    "index": "15.2"
  },
  {
    "verse": "karoti tattvabodho 'yam atas tyakto bubhukṣubhiḥ\nna tvaṃ deho na te deho bhoktā kartā na vā bhavān",
    "index": "15.3"
  },
  {
    "verse": "cidrūpo 'si sadā sākṣī nirapekṣaḥ sukhaṃ cara\nrāgadveṣau manodharmau na manas te kadācana",
    "index": "15.4"
  },
  {
    "verse": "nirvikalpo 'si bodhātmā nirvikāraḥ sukhaṃ cara\nsarvabhūteṣu cātmānaṃ sarvabhūtāni cātmani",
    "index": "15.5"
  },
  {
    "verse": "vijñāya nirahaṃkāro nirmamas tvaṃ sukhī bhava\nviṣvaṃ sphurati yatredaṃ taraṅgā iva sāgare",
    "index": "15.6"
  },
  {
    "verse": "tat tvam eva na sandehaś cinmūrte vijvaro bhava\nśraddhatsva tāta śraddhatsva nātra mohaṃ kuruṣva bhoḥ",
    "index": "15.7"
  },
  {
    "verse": "jñānasvarūpo bhagavān ātmā tvaṃ prakṛteḥ paraḥ\nguṇaiḥ saṃveṣṭito dehas tiṣṭhaty āyāti yāti ca",
    "index": "15.8"
  },
  {
    "verse": "ātmā na gantā nāgantā kim enam anuśocasi\ndehas tiṣṭhatu kalpāntaṃ gacchatv adyaiva vā punaḥ",
    "index": "15.9"
  },
  {
    "verse": "kva vṛddhiḥ kva ca vā hānis tava cinmātrarūpiṇaḥ\ntvayy anantamahāmbhodhau viśvavīciḥ svabhāvataḥ",
    "index": "15.10"
  },
  {
    "verse": "udetu vāstam āyātu na te vṛddhir na vā kṣatiḥ\ntāta cinmātrarūpo 'si na te bhinnam idaṃ jagat",
    "index": "15.11"
  },
  {
    "verse": "ataḥ kasya kathaṃ kutra heyopādeyakalpanā\nekasminn avyaye śānte cidākāśe 'male tvayi",
    "index": "15.12"
  },
  {
    "verse": "kuto janma kutaḥ karma kuto 'haṃkāra eva ca\nyat tvaṃ paśyasi tatraikas tvam eva pratibhāsase",
    "index": "15.13"
  },
  {
    "verse": "kiṃ pṛthak bhāsate svarṇāt kaṭakāṅgadanūpuram\nayaṃ so 'ham ayam nāhaṃ vibhāgam iti santyaja",
    "index": "15.14"
  },
  {
    "verse": "sarvam ātmeti niścitya niḥsaṅkalpaḥ sukhī bhava\ntavaivājñānato viśvaṃ tvam ekaḥ paramārthataḥ",
    "index": "15.15"
  },
  {
    "verse": "tvatto 'nyo nāsti saṃsārī nāsaṃsārī ca kaścana\nbhrāntimātram idaṃ viśvaṃ na kiṃcid iti niścayī",
    "index": "15.16"
  },
  {
    "verse": "nirvāsanaḥ sphūrtimātro na kiṃcid iva śāmyati\neka eva bhavāmbhodhāv āsīd asti bhaviṣyati",
    "index": "15.17"
  },
  {
    "verse": "na te bandho 'sti mokṣo vā kṛtakṛtyaḥ sukhaṃ cara\nmā saṅkalpavikalpābhyāṃ cittaṃ kṣobhaya cinmaya",
    "index": "15.18"
  },
  {
    "verse": "upaśāmya sukhaṃ tiṣṭha svātmany ānandavigrahe\ntyajaiva dhyānaṃ sarvatra mā kiṃcid dhṛdi dhāraya",
    "index": "15.19"
  },
  {
    "verse": "ātmā tvaṃ mukta evāsi kiṃ vimṛśya kariṣyasi\nācakṣva śṛṇu vā tāta nānāśāstrāṇyanekaśaḥ",
    "index": "15.20"
  },
  {
    "verse": "tathāpi na tava svāsthyaṃ sarvavismaraṇād ṛte\nbhogaṃ karma samādhiṃ vā kuru vijña tathāpi te",
    "index": "16.1"
  },
  {
    "verse": "cittaṃ nirastasarvāśam atyarthaṃ rocayiṣyati\nāyāsāt sakalo duḥkhī nainaṃ jānāti kaścana",
    "index": "16.2"
  },
  {
    "verse": "anenaivopadeśena dhanyaḥ prāpnoti nirvṛtim\nvyāpāre khidyate yas tu nimeṣonmeṣayor api",
    "index": "16.3"
  },
  {
    "verse": "tasyālasyadhurīṇasya sukhaṃ nānyasya kasyacit\nidaṃ kṛtam idaṃ neti dvandvair muktaṃ yadā manaḥ",
    "index": "16.4"
  },
  {
    "verse": "dharmārthakāmamokṣeṣu nirapekṣaṃ tadā bhavet\nvirakto viṣayadveṣṭā rāgī viṣayalolupaḥ",
    "index": "16.5"
  },
  {
    "verse": "grahamokṣavihīnas tu na virakto na rāgavān\nheyopādeyatā tāvat saṃsāraviṭapāṅkuraḥ",
    "index": "16.6"
  },
  {
    "verse": "spṛhā jīvati yāvad vai nirvicāradaśāspadam\npravṛttau jāyate rāgo nirvṛttau dveṣa eva hi",
    "index": "16.7"
  },
  {
    "verse": "nirdvandvo bālavad dhīmān evam eva vyavasthitaḥ\nhātum icchati saṃsāraṃ rāgī duḥkhajihāsayā",
    "index": "16.8"
  },
  {
    "verse": "vītarāgo hi nirduḥkhas tasminn api na khidyati\nyasyābhimāno mokṣe 'pi dehe 'pi mamatā tathā",
    "index": "16.9"
  },
  {
    "verse": "na ca jñānī na vā yogī kevalaṃ duḥkhabhāg asau\nharo yady upadeṣṭā te hariḥ kamalajo 'pi vā",
    "index": "16.10"
  },
  {
    "verse": "tathāpi na tava svāsthyaṃ sarvavismaraṇād ṛte\ntena jñānaphalaṃ prāptaṃ yogābhyāsaphalaṃ tathā",
    "index": "16.11"
  },
  {
    "verse": "tṛptaḥ svacchendriyo nityam ekākī ramate tu yaḥ\nna kadācij jagaty asmiṃs tattvajño hanta khidyati",
    "index": "17.1"
  },
  {
    "verse": "yata ekena tenedaṃ pūrṇaṃ brahmāṇḍamaṇḍalam\nna jātu viṣayāḥ ke 'pi svārāmaṃ harṣayanty amī",
    "index": "17.2"
  },
  {
    "verse": "sallakīpallavaprītam ivebhaṃ nimbapallavāḥ\nyas tu bhogeṣu bhukteṣu na bhavaty adhivāsitaḥ",
    "index": "17.3"
  },
  {
    "verse": "abhukteṣu nirākāṅkṣī tādṛśo bhavadurlabhaḥ\nbubhukṣur iha saṃsāre mumukṣur api dṛśyate",
    "index": "17.4"
  },
  {
    "verse": "bhogamokṣanirākāṅkṣī viralo hi mahāśāyaḥ\ndharmārthakāmamokṣeṣu jīvite maraṇe tathā",
    "index": "17.5"
  },
  {
    "verse": "kasyāpy udāracittasya heyopādeyatā na hi\nvāñchā na viśvavilaye na dveṣas tasya ca sthitau",
    "index": "17.6"
  },
  {
    "verse": "yathā jīvikayā tasmād dhanya āste yathā sukhaṃ\nkṛtārtho 'nena jñānenety evaṃ galitadhīḥ kṛtī",
    "index": "17.7"
  },
  {
    "verse": "paśyan śṛṇvan spṛśan jighrann aśnann aste yathā sukhaṃ\nśūnyā dṛṣṭir vṛthā ceṣṭā vikalānīndriyāṇi ca",
    "index": "17.8"
  },
  {
    "verse": "na spṛhā na viraktir vā kṣīṇasaṃsārasāgare\nna jagarti na nidrāti nonmīlati na mīlati",
    "index": "17.9"
  },
  {
    "verse": "aho paradaśā kvāpi vartate muktacetasaḥ\nsarvatra dṛśyate svasthaḥ sarvatra vimalāśayaḥ",
    "index": "17.10"
  },
  {
    "verse": "samastavāsanā mukto muktaḥ sarvatra rājate\npaśyan śṛṇvan spṛśan jighrann aśnan gṛhṇan vadanvrajan",
    "index": "17.11"
  },
  {
    "verse": "īhitānīhitair mukto mukta eva mahāśayaḥ\nna nindati na ca stauti na hṛṣyati na kupyati",
    "index": "17.12"
  },
  {
    "verse": "na dadāti na gṛhṇāti muktaḥ sarvatra nīrasaḥ\nsānurāgāṃ striyaṃ dṛṣṭvā mṛtyuṃ vā samupasthitam",
    "index": "17.13"
  },
  {
    "verse": "avihvalamanāḥ svastho mukta eva mahāśayaḥ\nsukhe duḥkhe nare nāryāṃ saṃpatsu ca vipatsu ca",
    "index": "17.14"
  },
  {
    "verse": "viśeṣo naiva dhīrasya sarvatra samadarśinaḥ\nna hiṃsā naiva kāruṇyaṃ nauddhatyaṃ na ca dīnatā",
    "index": "17.15"
  },
  {
    "verse": "nāścaryaṃ naiva ca kṣobhaḥ kṣīṇasaṃsaraṇe nare\nna mukto viṣayadveṣṭā na vā viṣayalolupaḥ",
    "index": "17.16"
  },
  {
    "verse": "asaṃsaktamanā nityaṃ prāptāprāptam upāśnute\nsamādhānāsamādhānahitāhitavikalpanāḥ",
    "index": "17.17"
  },
  {
    "verse": "śūnyacitto na jānāti kaivalyam iva saṃsthitaḥ\nnirmamo nirahaṃkāro na kiṃcid iti niścitaḥ",
    "index": "17.18"
  },
  {
    "verse": "antargalitasarvāśaḥ kurvann api karoti na\nmanaḥprakāśasammohasvapnajāḍyavivarjitaḥ",
    "index": "17.19"
  },
  {
    "verse": "daśāṃ kām api saṃprāpto bhaved galitamānasaḥ\nyasya bodhodaye tāvat svapnavad bhavati bhramaḥ",
    "index": "17.20"
  },
  {
    "verse": "tasmai sukhaikarūpāya namaḥ śāntāya tejase\narjayitvākhilān arthān bhogān āpnoti puṣkalān",
    "index": "18.1"
  },
  {
    "verse": "na hi sarvaparityāgam antareṇa sukhī bhavet\nkartavyaduḥkhamārtaṇḍajvālād agdhāntarātmanaḥ",
    "index": "18.2"
  },
  {
    "verse": "kutaḥ praśamapīyūṣadhārāsāram ṛte sukham\nbhavo 'yaṃ bhāvanāmātro na kiṃcit paramarthataḥ",
    "index": "18.3"
  },
  {
    "verse": "nāsty abhāvaḥ svabhāvanāṃ bhāvābhāvavibhāvinām\nna dūraṃ na ca saṅkocāl labdham evātmanaḥ padam",
    "index": "18.4"
  },
  {
    "verse": "nirvikalpaṃ nirāyāsaṃ nirvikāraṃ nirañjanam\nvyāmohamātraviratau svarūpādānamātrataḥ",
    "index": "18.5"
  },
  {
    "verse": "vītaśokā virājante nirāvaraṇadṛṣṭayaḥ\nsamastaṃ kalpanāmātram ātmā muktaḥ sanātanaḥ",
    "index": "18.6"
  },
  {
    "verse": "iti vijñāya dhīro hi kim abhyasyati bālavat\nātmā brahmeti niścitya bhāvābhāvau ca kalpitau",
    "index": "18.7"
  },
  {
    "verse": "niṣkāmaḥ kiṃ vijānāti kiṃ brūte ca karoti kiṃ\nayaṃ so 'ham ayaṃ nāham iti kṣīṇā vikalpanāḥ",
    "index": "18.8"
  },
  {
    "verse": "sarvam ātmeti niścitya tūṣṇībhūtasya yoginaḥ\nna vikṣepo na caikāgryaṃ nātibodho na mūḍhatā",
    "index": "18.9"
  },
  {
    "verse": "na sukhaṃ na ca vā duḥkham upaśāntasya yoginaḥ\nsvārājye bhaikṣavṛttau ca lābhālābhe jane vane",
    "index": "18.10"
  },
  {
    "verse": "nirvikalpasvabhāvasya na viṣeso 'sti yoginaḥ\nkva dharmaḥ kva ca vā kāmaḥ kva cārthaḥ kva vivekitā",
    "index": "18.11"
  },
  {
    "verse": "idaṃ kṛtam idaṃ neti dvandvair muktasya yoginaḥ\nkṛtyaṃ kim api naivāsti na kāpi hṛdi rañjanā",
    "index": "18.12"
  },
  {
    "verse": "yathājīvanam eveha jīvanmuktasya yoginaḥ\nkva mohaḥ kva ca vā viśvaṃ kva tad dhyānaṃ kva muktatā",
    "index": "18.13"
  },
  {
    "verse": "sarvasaṅkalpasīmāyāṃ viśrāntasya mahātmanaḥ\nyena viśvam idaṃ dṛṣṭaṃ sa nāstīti karotu vai",
    "index": "18.14"
  },
  {
    "verse": "nirvāsanaḥ kiṃ kurute paśyann api na paśyati\nyena dṛṣṭaṃ paraṃ brahma so 'haṃ brahmeti cintayet",
    "index": "18.15"
  },
  {
    "verse": "kiṃ cintayati niścinto dvitīyaṃ yo na paśyati\ndṛṣṭo yenātmavikṣepo nirodhaṃ kurute tv asau",
    "index": "18.16"
  },
  {
    "verse": "udāras tu na vikṣiptaḥ sādhyābhāvāt karoti kim\ndhīro lokaviparyasto varttamāno 'pi lokavat",
    "index": "18.17"
  },
  {
    "verse": "na samādhiṃ na vikṣepaṃ na lepaṃ svasya paśyati\nbhāvābhāvavihīno yas tṛpto nirvāsano budhaḥ",
    "index": "18.18"
  },
  {
    "verse": "naiva kiṃcit kṛtaṃ tena lokadṛṣṭyā vikurvatā\npravṛttau vā nirvṛttau vā naiva dhīrasya durgrahaḥ",
    "index": "18.19"
  },
  {
    "verse": "yadā yat kartum āyāti tatkṛtvā tiṣṭhataḥ sukham\nnirvāsano nirālambaḥ svacchando muktabandhanaḥ",
    "index": "18.20"
  },
  {
    "verse": "kṣiptaḥ saṃskāravātena ceṣṭate śuṣkaparṇavat\nasaṃsārasya tu kvāpi na harṣo na viṣāditā",
    "index": "18.21"
  },
  {
    "verse": "sa śītalamanā nityaṃ videha iva rājate\nkutrāpi na jihāsāsti nāśo vāpi na kutracit",
    "index": "18.22"
  },
  {
    "verse": "ātmārāmasya dhīrasya śītalācchatarātmanaḥ\nprakṛtyā śūnyacittasya kurvato 'sya yadṛcchayā",
    "index": "18.23"
  },
  {
    "verse": "prākṛtasyeva dhīrasya na māno nāvamānatā\nkṛtaṃ dehena karmedaṃ na mayā śuddharūpiṇā",
    "index": "18.24"
  },
  {
    "verse": "iti cintānurodhī yaḥ kurvann api karoti na\natadvādīva kurute na bhaved api bāliśaḥ",
    "index": "18.25"
  },
  {
    "verse": "jīvanmuktaḥ sukhī śrīmān saṃsarann api śobhate\nnānāvicārasuśrānto dhīro viśrāntim āgataḥ",
    "index": "18.26"
  },
  {
    "verse": "na kalpate na jānāti na śṛṇoti na paśyati\nasamādher avikṣepān na mumukṣur na cetaraḥ",
    "index": "18.27"
  },
  {
    "verse": "niścitya kalpitaṃ paśyan brahmaivāste mahāśayaḥ\nyasyāntaḥ syād ahaṅkāro na karoti karoti saḥ",
    "index": "18.28"
  },
  {
    "verse": "nirahaṅkāradhīreṇa na kiṃcid akṛtaṃ kṛtam\nnodvignaṃ na ca santuṣṭam akartṛ spandavarjitam",
    "index": "18.29"
  },
  {
    "verse": "nirāśaṃ gatasandehaṃ cittaṃ muktasya rājate\nnirdhyātuṃ ceṣṭituṃ vāpi yac cittaṃ na pravarttate",
    "index": "18.30"
  },
  {
    "verse": "nirnimittam idaṃ kin tu nirdhyāyati viceṣṭate\ntattvaṃ yathārtham ākarṇya mandaḥ prāpnoti mūḍhatām",
    "index": "18.31"
  },
  {
    "verse": "atha vāyāti saṅkocam amūḍhaḥ ko 'pi mūḍhavat\nekāgratā nirodho vā mūḍhair abhyasyate bhṛśam",
    "index": "18.32"
  },
  {
    "verse": "dhīrāḥ kṛtyaṃ na paśyanti suptavat svapade sthitāḥ\naprayatnāt prayatnād vā mūḍho nāpnoti nirvṛtim",
    "index": "18.33"
  },
  {
    "verse": "tattvaniścayamātreṇa prājño bhavati nirvṛtaḥ\nśuddhaṃ buddhaṃ priyaṃ pūrṇaṃ niṣprapañcaṃ nirāmayam",
    "index": "18.34"
  },
  {
    "verse": "ātmānaṃ taṃ na jānanti tatrābhyāsaparā janāḥ\nnāpnoti karmaṇā mokṣaṃ vimūḍho 'bhyāsarūpiṇā",
    "index": "18.35"
  },
  {
    "verse": "dhanyo vijñānamātreṇa muktas tiṣṭhaty avikriyaḥ\nmūḍho nāpnoti tad brahma yato bhavitum icchati",
    "index": "18.36"
  },
  {
    "verse": "anicchann api dhīro hi parabrahmasvarūpabhāk\nnirādhārā grahavyagrā mūḍhāḥ saṃsārapoṣakāḥ",
    "index": "18.37"
  },
  {
    "verse": "etasyānarthamūlasya mūlacchedaḥ kṛto budhaiḥ\nna śāntiṃ labhate mūḍho yataḥ śamitum icchati",
    "index": "18.38"
  },
  {
    "verse": "dhīras tattvaṃ viniścitya sarvadā śāntamānasaḥ\nkvātmano darśanaṃ tasya yad dṛṣṭam avalambate",
    "index": "18.39"
  },
  {
    "verse": "dhīrās taṃ taṃ na paśyanti paśyanty ātmānam avyayam\nkva nirodho vimūḍhasya yo nirbandhaṃ karoti vai",
    "index": "18.40"
  },
  {
    "verse": "svārāmasyaiva dhīrasya sarvadāsāv akṛtrimaḥ\nbhāvasya bhāvakaḥ kaścin na kiṃcid bhāvako 'paraḥ",
    "index": "18.41"
  },
  {
    "verse": "ubhayābhāvakaḥ kaścid evam eva nirākulaḥ\nśuddham advayam ātmānaṃ bhāvayanti kubuddhayaḥ",
    "index": "18.42"
  },
  {
    "verse": "na tu jānanti saṃmohād yāvajjīvam anirvṛtāḥ\nmumukṣor buddhir ālambam antareṇa na vidyate",
    "index": "18.43"
  },
  {
    "verse": "nirālambaiva niṣkāmā buddhir muktasya sarvadā\nviṣayadvīpino vīkṣya cakitāḥ śaraṇārthinaḥ",
    "index": "18.44"
  },
  {
    "verse": "viśanti jhaṭiti kroḍaṃ nirodhaikāgryasiddhaye\nnirvāsanaṃ hariṃ dṛṣṭvā tūṣṇīṃ viṣayadantinaḥ",
    "index": "18.45"
  },
  {
    "verse": "palāyante na śaktās te sevante kṛtacāṭavaḥ\nna muktikārikāṃ dhatte niḥśaṅko yuktamānasaḥ",
    "index": "18.46"
  },
  {
    "verse": "paśyañ chṛṇvan spṛśañ jighrann aśnann āste yathāsukham\nvastuśravaṇamātreṇa śuddhabuddhir nirākulaḥ",
    "index": "18.47"
  },
  {
    "verse": "naivācāramanācāram audāsyaṃ vā prapaśyati\nyadā yat kartum āyāti tadā tatkurute ṛjuḥ",
    "index": "18.48"
  },
  {
    "verse": "śubhaṃ vāpy aśubhaṃ vāpi tasya ceṣṭā hi bālavat\nsvātantryāt sukham āpnoti svātantryāl labhate param",
    "index": "18.49"
  },
  {
    "verse": "svātantryān nirvṛtiṃ gacchet svātantryāt paramaṃ padam\nakartṛtvam abhoktṛtvaṃ svātmano manyate yadā",
    "index": "18.50"
  },
  {
    "verse": "tadā kṣīṇā bhavanty eva samastāś cittavṛttayaḥ\nucchṛṅkhalāpy akṛtikā sthitir dhīrasya rājate",
    "index": "18.51"
  },
  {
    "verse": "na tu saspṛhacittasya śāntir mūḍhasya kṛtrimā\nvilasanti mahābhogair viśanti girigahvarān",
    "index": "18.52"
  },
  {
    "verse": "nirastakalpanā dhīrā abaddhā muktabuddhayaḥ\nśrotriyaṃ devatāṃ tīrtham aṅganāṃ bhūpatiṃ priyam",
    "index": "18.53"
  },
  {
    "verse": "dṛṣṭvā sampūjya dhīrasya na kāpi hṛdi vāsanā\nbhṛtyaiḥ putraiḥ kalatraiś ca dauhitraiś cāpi gotrajaiḥ",
    "index": "18.54"
  },
  {
    "verse": "vihasya dhikkṛto yogī na yāti vikṛtiṃ manāk\nsantuṣṭo 'pi na santuṣṭaḥ khinno 'pi na ca khidyate",
    "index": "18.55"
  },
  {
    "verse": "tasyāścaryadaśāṃ tāṃ tāṃ tādṛśā eva jānate\nkartavyataiva saṃsāro na tāṃ paśyanti sūrayaḥ",
    "index": "18.56"
  },
  {
    "verse": "śūnyākārā nirākārā nirvikārā nirāmayāḥ\nakurvann api saṃkṣobhād vyagraḥ sarvatra mūḍhadhīḥ",
    "index": "18.57"
  },
  {
    "verse": "kurvann api tu kṛtyāni kuśalo hi nirākulaḥ\nsukham āste sukhaṃ śete sukham āyāti yāti ca",
    "index": "18.58"
  },
  {
    "verse": "sukhaṃ vakti sukhaṃ bhuṅkte vyavahāre 'pi śāntadhīḥ\nsvabhāvād yasya naivārtir lokavad vyavahāriṇaḥ",
    "index": "18.59"
  },
  {
    "verse": "mahāhrada ivākṣobhyo gatakleśaḥ suśobhate\nnivṛttir api mūḍhasya pravṛttir upajāyate",
    "index": "18.60"
  },
  {
    "verse": "pravṛttir api dhīrasya nivṛttiphalabhāginī\nparigraheṣu vairāgyaṃ prāyo mūḍhasya dṛśyate",
    "index": "18.61"
  },
  {
    "verse": "dehe vigalitāśasya kva rāgaḥ kva virāgatā\nbhāvanābhāvanāsaktā dṛṣṭir mūḍhasya sarvadā",
    "index": "18.62"
  },
  {
    "verse": "bhāvyabhāvanayā sā tu svasthasyādṛṣṭirūpiṇī\nsarvārambheṣu niṣkāmo yaś cared bālavan muniḥ",
    "index": "18.63"
  },
  {
    "verse": "na lepas tasya śuddhasya kriyamāṇe 'pi karmaṇi\nsa eva dhanya ātmajñaḥ sarvabhāveṣu yaḥ samaḥ",
    "index": "18.64"
  },
  {
    "verse": "paśyan śṛṇvan spṛśan jighrann aśnan nistarṣamānasaḥ\nkva saṃsāraḥ kva cābhāsaḥ kva sādhyaṃ kva ca sādhanam",
    "index": "18.65"
  },
  {
    "verse": "ākāśasyeva dhīrasya nirvikalpasya sarvadā\nsa jayaty arthasaṃnyāsī pūrṇasvarasavigrahaḥ",
    "index": "18.66"
  },
  {
    "verse": "akṛtrimo 'navacchinne samādhir yasya vartate\nbahunātra kim uktena jñātatattvo mahāśayaḥ",
    "index": "18.67"
  },
  {
    "verse": "bhogamokṣanirākāṅkṣī sadā sarvatra nīrasaḥ\nmahadādi jagaddvaitaṃ nāmamātravijṛmbhitam",
    "index": "18.68"
  },
  {
    "verse": "vihāya śuddhabodhasya kiṃ kṛtyam avaśiṣyate\nbhramabhūtam idaṃ sarvaṃ kiṃcin nāstīti niścayī",
    "index": "18.69"
  },
  {
    "verse": "alakṣyasphuraṇaḥ śuddhaḥ svabhāvenaiva śāmyati\nśuddhasphuraṇarūpasya dṛśyabhāvam apaśyataḥ",
    "index": "18.70"
  },
  {
    "verse": "kva vidhiḥ kva ca vairāgyaṃ kva tyāgaḥ kva śamo 'pi vā\nsphurato 'nantarūpeṇa prakṛtiṃ ca na paśyataḥ",
    "index": "18.71"
  },
  {
    "verse": "kva bandhaḥ kva ca vā mokṣaḥ kva harṣaḥ kva viṣāditā\nbuddhiparyantasaṃsāre māyāmātraṃ vivartate",
    "index": "18.72"
  },
  {
    "verse": "nirmamo nirahaṅkāro niṣkāmaḥ śobhate budhaḥ\nakṣayaṃ gatasantāpam ātmānaṃ paśyato muneḥ",
    "index": "18.73"
  },
  {
    "verse": "kva vidyā ca kva vā viśvaṃ kva deho 'haṃ mameti vā\nnirodhādīni karmāṇi jahāti jaḍadhīr yadi",
    "index": "18.74"
  },
  {
    "verse": "manorathān pralāpāṃś ca kartum āpnoty atatkṣaṇāt\nmandaḥ śrutvāpi tadvastu na jahāti vimūḍhatām",
    "index": "18.75"
  },
  {
    "verse": "nirvikalpo bahiryatnād antarviṣayalālasaḥ\njñānād galitakarmā yo lokadṛṣṭyāpi karmakṛt",
    "index": "18.76"
  },
  {
    "verse": "nāpnoty avasaraṃ kartuṃ vaktum eva na kiṃcana\nkva tamaḥ kva prakāśo vā hānaṃ kva ca na kiṃcana",
    "index": "18.77"
  },
  {
    "verse": "nirvikārasya dhīrasya nirātaṅkasya sarvadā\nkva dhairyaṃ kva vivekitvaṃ kva nirātaṅkatāpi vā",
    "index": "18.78"
  },
  {
    "verse": "anirvācyasvabhāvasya niḥsvabhāvasya yoginaḥ\nna svargo naiva narako jīvanmuktir na caiva hi",
    "index": "18.79"
  },
  {
    "verse": "bahunātra kim uktena yogadṛṣṭyā na kiṃcana\nnaiva prārthayate lābhaṃ nālābhenānuśocati",
    "index": "18.80"
  },
  {
    "verse": "dhīrasya śītalaṃ cittam amṛtenaiva pūritam\nna śāntaṃ stauti niṣkāmo na duṣṭam api nindati",
    "index": "18.81"
  },
  {
    "verse": "samaduḥkhasukhas tṛptaḥ kiṃcit kṛtyaṃ na paśyati\ndhīro na dveṣṭi saṃsāram ātmānaṃ na didṛkṣati",
    "index": "18.82"
  },
  {
    "verse": "harṣāmarṣavinirmukto na mṛto na ca jīvati\nniḥsnehaḥ putradārādau niṣkāmo viṣayeṣu ca",
    "index": "18.83"
  },
  {
    "verse": "niścintaḥ svaśarīre 'pi nirāśaḥ śobhate budhaḥ\ntuṣṭiḥ sarvatra dhīrasya yathāpatitavartinaḥ",
    "index": "18.84"
  },
  {
    "verse": "svacchandaṃ carato deśān yatrāstamitaśāyinaḥ\npatatūdetu vā deho nāsya cintā mahātmanaḥ",
    "index": "18.85"
  },
  {
    "verse": "svabhāvabhūmiviśrāntivismṛtāśeṣasaṃsṛteḥ\nakiṃcanaḥ kāmacāro nirdvandvaś chinnasaṃśayaḥ",
    "index": "18.86"
  },
  {
    "verse": "asaktaḥ sarvabhāveṣu kevalo ramate budhaḥ\nnirmamaḥ śobhate dhīraḥ samaloṣṭāśmakāñcanaḥ",
    "index": "18.87"
  },
  {
    "verse": "subhinnahṛdayagranthir vinirdhūtarajastamaḥ\nsarvatrānavadhānasya na kiṃcid vāsanā hṛdi",
    "index": "18.88"
  },
  {
    "verse": "muktātmano vitṛptasya tulanā kena jāyate\njānann api na jānāti paśyann api na paśyati",
    "index": "18.89"
  },
  {
    "verse": "bruvann api na ca brūte ko 'nyo nirvāsanād ṛte\nbhikṣur vā bhūpatir vāpi yo niṣkāmaḥ sa śobhate",
    "index": "18.90"
  },
  {
    "verse": "bhāveṣu galitā yasya śobhanāśobhanā matiḥ\nkva svācchandyaṃ kva saṅkocaḥ kva vā tattvaviniścayaḥ",
    "index": "18.91"
  },
  {
    "verse": "nirvyājārjavabhūtasya caritārthasya yoginaḥ\nātmaviśrāntitṛptena nirāśena gatārtinā",
    "index": "18.92"
  },
  {
    "verse": "antar yad anubhūyeta tat kathaṃ kasya kathyate\nsupto 'pi na suṣuptau ca svapne 'pi śayito na ca",
    "index": "18.93"
  },
  {
    "verse": "jāgare 'pi na jāgarti dhīras tṛptaḥ pade pade\njñaḥ sacinto 'pi niścintaḥ sendriyo 'pi nirindriyaḥ",
    "index": "18.94"
  },
  {
    "verse": "sabuddhir api nirbuddhiḥ sāhaṅkāro 'nahaṃkṛtiḥ\nna sukhī na ca vā duḥkhī na virakto na saṅgavān",
    "index": "18.95"
  },
  {
    "verse": "na mumukṣur na vā mukto na kiṃcin na ca kiṃcana\nvikṣepe 'pi na vikṣiptaḥ samādhau na samādhimān",
    "index": "18.96"
  },
  {
    "verse": "jāḍye 'pi na jaḍo dhanyaḥ pāṇḍitye 'pi na paṇḍitaḥ\nmukto yathāsthitisvasthaḥ kṛtakartavyanirvṛtaḥ",
    "index": "18.97"
  },
  {
    "verse": "samaḥ sarvatra vaitṛṣṇyān na smaraty akṛtaṃ kṛtam\nna prīyate vandyamāno nindyamāno na kupyati",
    "index": "18.98"
  },
  {
    "verse": "naivodvijati maraṇe jīvane nābhinandati\nna dhāvati janākīrṇaṃ nāraṇyam upaśāntadhīḥ",
    "index": "18.99"
  },
  {
    "verse": "yathātathā yatratatra sama evāvatiṣṭhate\ntattvavijñānasandaṃśam ādāya hṛdayodarāt",
    "index": "18.100"
  },
  {
    "verse": "nānāvidhaparāmarśaśalyoddhāraḥ kṛto mayā\nkva dharmaḥ kva ca vā kāmaḥ kva cārthaḥ kva vivekitā",
    "index": "19.1"
  },
  {
    "verse": "kva dvaitaṃ kva ca vādvaitaṃ svamahimni sthitasya me\nkva bhūtaṃ kva bhaviṣyad vā vartamānam api kva vā",
    "index": "19.2"
  },
  {
    "verse": "kva deśaḥ kva ca vā nityaṃ svamahimni sthitasya me\nkva cātmā kva ca vānātmā kva śubhaṃ kvāsubhaṃ yathā",
    "index": "19.3"
  },
  {
    "verse": "kva cintā kva ca vācintā svamahimni sthitasya me\nkva svapnaḥ kva suṣuptir vā kva ca jāgaraṇaṃ tathā",
    "index": "19.4"
  },
  {
    "verse": "kva turiyaṃ bhayaṃ vāpi svamahimni sthitasya me\nkva dūraṃ kva samīpaṃ vā bahyaṃ kvābhyantaraṃ kva vā",
    "index": "19.5"
  },
  {
    "verse": "kva sthūlaṃ kva ca vā sūkṣmaṃ svamahimni sthitasya me\nkva mṛtyurjīvitaṃ vā kva lokāḥ kvāsya kva laukikam",
    "index": "19.6"
  },
  {
    "verse": "kva layaḥ kva samādhir vā svamahimni sthitasya me\nalaṃ trivargakathayā yogasya kathayāpy alam",
    "index": "19.7"
  },
  {
    "verse": "alaṃ vijñānakathayā viśrāntasya mamātmani\nkva bhūtāni kva deho vā kvendriyāṇi kva vā manaḥ",
    "index": "19.8"
  },
  {
    "verse": "kva śūnyaṃ kva ca nairāśyaṃ matsvarūpe nirañjane\nkva śāstraṃ kvātmavijñānaṃ kva vā nirviṣayaṃ manaḥ",
    "index": "20.1"
  },
  {
    "verse": "kva tṛptiḥ kva vitṛṣṇatvaṃ gatadvandvasya me sadā\nkva vidyā kva ca vāvidyā kvāhaṃ kvedaṃ mama kva vā",
    "index": "20.2"
  },
  {
    "verse": "kva bandhaḥ kva ca vā mokṣaḥ svarūpasya kva rūpitā\nkva prārabdhāni karmāṇi jīvanmuktir api kva vā",
    "index": "20.3"
  },
  {
    "verse": "kva tad videhakaivalyaṃ nirviśeṣasya sarvadā\nkva kartā kva ca vā bhoktā niṣkriyaṃ sphuraṇaṃ kva vā",
    "index": "20.4"
  },
  {
    "verse": "kvāparokṣaṃ phalaṃ vā kva niḥsvabhāvasya me sadā\nkva lokaḥ kva mumukṣur vā kva yogī jñānavān kva vā",
    "index": "20.5"
  },
  {
    "verse": "kva baddhaḥ kva ca vā muktaḥ svasvarūpe 'ham advaye\nkva sṛṣṭiḥ kva ca saṃhāraḥ kva sādhyaṃ kva ca sādhanam",
    "index": "20.6"
  },
  {
    "verse": "kva sādhakaḥ kva siddhir vā svasvarūpe 'ham advaye\nkva pramātā pramāṇaṃ vā kva prameyaṃ kva ca pramā",
    "index": "20.7"
  },
  {
    "verse": "kva kiṃcit kva na kiṃcid vā sarvadā vimalasya me\nkva vikṣepaḥ kva caikagryaṃ kva nirbodhaḥ kva mūḍhatā",
    "index": "20.8"
  },
  {
    "verse": "kva harṣaḥ kva viṣādo vā sarvadā niṣkriyasya me\nkva caiṣa vyavahāro vā kva ca sā paramārthatā",
    "index": "20.9"
  },
  {
    "verse": "kva sukhaṃ kva ca vā dukhaṃ nirvimarśasya me sadā\nkva māyā kva ca saṃsāraḥ kva prītir viratiḥ kva vā",
    "index": "20.10"
  },
  {
    "verse": "kva jīvaḥ kva ca tadbrahma sarvadā vimalasya me\nkva pravṛttir nirvṛttir vā kva muktiḥ kva ca bandhanam",
    "index": "20.11"
  },
  {
    "verse": "kūṭasthanirvibhāgasya svasthasya mama sarvadā\nkvopadeśaḥ kva vā śāstraṃ kva śiṣyaḥ kva ca vā guruḥ",
    "index": "20.12"
  },
  {
    "verse": "kva cāsti puruṣārtho vā nirupādheḥ śivasya me\nkva cāsti kva ca vā nāsti kvāsti caikaṃ kva ca dvayam",
    "index": "20.13"
  },
  {
    "verse": "bahunātra kim uktena kiṃcin nottiṣṭhate mama",
    "index": "20.14"
  }
]
